
## Retrospektiivitekniikat ##

Saavutettujen tulosten tarkastelu kuuluu erottamasti projektityöskentelyyn. Scrumia käytettäessä jokaista sprinttiä seuraa retrospektiivi, noin tunnin mittainen kokous, jossa tiimi arvioi
toimintaansa. Retrospektiivin vetää yleensä scrum master, ja sen rakenteelle löytyy kymmenittäin valmiita malleja.

Kokouksen peruskysymykset ovat: 

- Mikä sprintissä meni hyvin?

- Mikä sujui huonosti?

- Mitä teemme toisin seuraavassa sprintissä?

Pitkälti näiden kysymysten ympärille rakentuu rekrospektiivitekniikka *Glad, Sad, Mad*. Kukin tiimin jäsen kirjoittaa virtuaalisille tai paperilapuille huomionsa sprintistä, ja ne ryhmitellään 
valkotaululle. Luokkaan *Mad* sijoittuvat ongelmat, jotka johtuvat tiimin ulkoisista tekijöistä. Seuraavaksi osallistujat äänestävät, mistä huomioista keskustellaan tarkemmin. Keskustelussa
fokusoidaan seuraavaa sprinttiä koskeviin toimenpiteisiin.

Toinen tapa kerätä huomioita on *Start, Stop, Continue, More of, Less of Wheel* -tekniikka. Siinä tiimiläisten huomiot ryhmitellään viiteen lohkoon jaettuun ympyrään. Näiden pohjalta keskustellaan,
mitä seuraavassa sprintissä tulisi aloittaa tai lopettaa tekemästä, mitä kannattaa jatkaa, ja mitä puolestaan tehdä enemmän ja mitä vähemmän.

Käytetty tekniikka ei ole retrospektiivissä niinkään olennaista, vaan se, että kaikki tiimin jäsenet osallistuvat ja kertovat mielipiteensä. Kokous olisi hyvä pitää kasvotusten, jolloin 
kommentointi voi olla spontaanimpaa ja voidaan käyttää fyysistä valkotaulua havainnollistamaan tilannetta. Mikäli tämä ei ole mahdollista, tarkoitukseen löytyy runsaasti digitaalisia
vaihtoehtoja.




